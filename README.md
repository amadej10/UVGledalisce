# UVGledalisce

Ideja seminarske naloge pri predmetu Uporabniški vmesniki je izdelati mobilno Android aplikacijo s katero bodo lahko kulturna društva vodila evidenco obiskovalcev abonmaja. Aplikacija bo hranila vse gledalce in vse predstave, ki so del abonmaja. Gledalec ob nakupu karte izbere sedež, ki je enak za vse predstave abonmaja. Ob vsakem obisku predstave se gledalec pred vhodom v dvorano identificira s svojo NFC kartico, ki jo je prejel ob nakupu abonmaja. Karta ima omejeno število obiskov in jo lahko uporabimo le enkrat na predstavo.
Aplikacija bo razdeljena na dva dela in sicer na evidenco gledalcev ter evidenco predstav. 

Evidenca gledalcev bo omogočala vnašanje in ažuriranje gledalcev. O gledalcih bomo hranili podatke kot so ime, priimek, telefon, e-pošta, sedež in vrsta. Po vnosu novega gledalca ali popravku pa bo možen zapis podatkov na NFC karto.

Evidenca predstav bo omogočala vnašanje in ažuriranje predstav. O predstavah bomo hranili naslov predstave in seznam gledalcev abonmaja, ki so prišli na predstavo. Za vsako predstavo posebej bo pogled, ki bo prikazoval sedeže v dvorani in sicer proste, zasedene in rezervirane. Ta pogled bo prav tako tudi bralec NFC kart, s katerim bo osebje gledališča preverjalo karte. 

Ciljna skupina te aplikacije so majhna kulturna društva z malo sredstvi, zato mora bit aplikacija in njeno delovanje čim cenejše. Zaradi cenovne ugodnosti bi se za hranjenje podatkov uporabile kar Google Preglednice. Ker na predstavah ne želimo imeti dolgih vrst, mora biti aplikacija hitra in hkrati dostopna tudi iz več naprav naenkrat, da lahko ustvarimo več čakalnih vrst. Da ga bo lahko uporabilo čim več društev bo imela aplikacija enostaven in intuitiven uporabniški vmesnik. 

**Funkcionalna specifikacija:**
*	Administrator mora imeti možnost dodajanja gledalcev
*	Administrator mora imeti možnost dodajanja predstav
*	Administrator mora imeti možnost pregleda zasedenosti dvorane
*	Administrator mora imeti možnost preverjanja NFC karte na vhodu v dvorano
*	Administrator mora imeti možnost urejanja abonmaja v Google preglednici
*	Administrator mora imeti možnost zapisa podatkov na NFC kartico

**Diagram uporabniškega vmesnika:** https://whimsical.com/QMJau2rwRJJ4KQXGDf792Y 
